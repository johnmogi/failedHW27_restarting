שיעורי בית

1.	צרו פונקציה המקבלת לסוגריים ארגומנט המתאר צבע, וצובעת את הדפדפן בצבע שהתקבל.
צבעים חוקיים הינם רק red, green, blue, yellow, magenta, cyan, black, white, gray.
כל צבע אחר שמתקבל – על הפונקציה להעלות חריגה.
קיראו לפונקציה מלחצן שמקבל צבע מהמשתמש ע"י prompt.
במידה והיתה חריגה, יש להציג הודעה מתאימה למשתמש מבלי לגרום לתוכנית לקרוס.

2.	צרו פונקציה סינכרונית המקבלת לסוגריים מחיר ומחזירה ע"י return את המחיר כולל מע"מ (תוספת של 17%).
אם שלחו מחיר לא חוקי (שלילי) על הפונקציה להעלות חריגה.
קיראו לפונקציה מלחצן שמקבל מחיר מהמשתמש ע"י prompt.
במידה והוחזר מחיר חוקי – הציגו את המחיר ע"י alert.
במידה ונזרקה חריגה – הציגו אותה ע"י alert.

3.	צרו פונקציה סינכרונית המקבלת לסוגריים מערך מספרים ומחזירה ע"י return את ממוצע המספרים שבו.
אם נשלח מערך עם 0 מספרים בתוכו (ריק) יש להעלות חריגה המציינת שאין מספרים במערך.
אם נשלח null או undefined או כל דבר אחר שאינו מערך – יש להעלות חריגה אחרת שמציינת שאין כלל מערך.
קיראו לפונקציה מלחצן ראשון, ושילחו מערך חוקי Hard-Coded.
קיראו לפונקציה מלחצן שני, ושילחו מערך ריק (סוגריים [] בלבד).
קיראו לפונקציה מלחצן שלישי, ושילחו null.
קיראו לפונקציה מלחצן רביעי ושילחו מחרוזת במקום מערך.
בכל מקרה של הצלחה – הציגו את הממוצע המוחזר.
בכל מקרה של העלאת חריגה – הציגו את החריגה שהועלתה.

4.	צרו פונקציה סינכרונית המקבלת לסוגריים מספר מינימלי ומספר מקסימלי ומחזירה ע"י return מערך המכיל את כל המספרים הראשוניים שקיימים בטווח שהתקבל.
אם נשלח מספר מינימלי שהינו גדול מהמקסימלי, על הפונקציה להעלות חריגה המתארת את הבעיה הזו.
קיראו לפונקציה מלחצן שמקבל ע"י שתי תיבות prompt מהמשתמש שני מספרים – מינימום ומקסימום, שולח אותם לפונקציה ומציג את המערך המוחזר ע"י alert.
אם הועלתה חריגה – יש כמובן להציג את הודעת השגיאה. 

5.	בצעו שוב את תרגילים 2 עד 4, אך הפעם כל פונקציה צריכה להיות אסינכרונית, ומקבלת בנוסף לארגומנטים הרגילים גם פונקציית successCallback ופונקציית errorCallback, ולהחזיר את התוצאה (הצלחה או כשלון) לאחר שתי שניות.

6.	בצעו שוב את תרגילים 2 עד 4, אך הפעם כל פונקציה הינה אסינכרונית ומחזירה Promise. כמובן, היא לא מקבלת לסוגריים את ה-successCallback וה-errorCallback אלא רק את הארגומנטים הדרושים לה.


בהצלחה 
